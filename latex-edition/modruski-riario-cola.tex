\documentclass[a5paper,twoside]{article}
\usepackage{polyglossia}
\setmainlanguage{latin}
\setotherlanguage{croatian}

%\usepackage[T1]{fontenc}
%\usepackage[utf8]{inputenc}

\usepackage{indentfirst,titling}
% titling
\pretitle{\begin{center}\vskip 5mm}
\posttitle{\par\end{center}}
\preauthor{}
\postauthor{}
\predate{}
\postdate{}


\defaultfontfeatures{Ligatures=TeX}

\usepackage[a5paper,pdftex]{geometry}
\geometry{scale=1,paperwidth=161mm,paperheight=230mm,
bindingoffset=0in,top=27mm,inner=21mm,outer=26mm,width=117mm,height=180mm}%
\parindent=7mm

\usepackage[nocritical,noend,noeledsec,nofamiliar,noledgroup]{reledmac}

% sidenotes za brojeve paragrafa
\sidenotemargin{left}
\renewcommand{\ledlsnotefontsetup}{\normalsize}% left
\renewcommand{\ledrsnotefontsetup}{\normalsize}% right
\renewcommand{\ledlsnotewidth}{0.5\marginparwidth}
\renewcommand{\ledlsnotesep}{0.25pt}
\leftnoteupfalse
\rightnoteupfalse

%\setsidenotesep{ $|$ }

%veličina fusnota, marginalija, glavnog teksta
\renewcommand\footnotesize{\fontsize{10}{10.5} \selectfont}
\renewcommand\tiny{\fontsize{9}{9.5} \selectfont}
\renewcommand\large{\fontsize{11}{11.5} \selectfont}

% fusnote i crta
%\setlength{\skip\footins}{1.5\baselineskip}% plus0.5\baselineskip minus0.5\baselineskip}
%\setlength{\footnotesep}{1.2\baselineskip}%{12pt plus2pt minus2pt}
%\renewcommand{\footnoterule}{\vspace*{-7pt}
%    \noindent\rule{2in}{0.4pt}\vspace*{6.6pt}}

%tekuće glave
\usepackage{fancyhdr}
\pagestyle{fancy}
\lhead[\thepage]{}
\chead[\MakeUppercase{Nikola Modruški: Djela u službi Pape Siksta IV.}]{\MakeUppercase{Oratio in fvnere Petri Cardinalis S. Sixti}}
%]{}%\small\MakeUppercase{Djela dalmatinskih i hrvatskih kraljeva}}
%\chead[\small{Colloquia Maruliana XVIII (2009.)}]{\small{Regum Delmatię atque Croatię gesta}}
\rhead[]{\thepage}
\lfoot{}
\cfoot{}
\rfoot{}
\renewcommand{\headrulewidth}{0.4pt}

\setmainfont{Times New Roman}

\begin{document}
% No extra spacing after periods
\frenchspacing

% Font sizing
\fontsize{11}{13.2}
\selectfont

% veća čitljivost
\linespread{1.1}

% prva stranica bez zaglavlja
\thispagestyle{empty}

%broji retke na svakoj stranici iznova
\lineation{page}
\linenummargin{outer}

% per cola et commata
\beginnumbering
\autopar


\pstart

{\centering

\noindent ORATIO IN FVNERE REVERENDISSIMI DOMINI \\
DOMINI PETRI CARDINALIS SANCTI SIXTI \\
HABITA A REVERENDO PATRE \\
DOMINO NICOLAO 
EPISCOPO \\
MODRVSIENSI

}

\pend


\bigskip

\numberpstarttrue

\setcounter{pstart}{1}

% S1
Cum in omni funebri celebratione duo praecipue dicendi genera a maioribus nostris usurpari soleant, amplissimi patres, \\
alterum quo tristes amicorum animos maerore leuarent, \\
quibus cum amici uita suauissima extitit, \\
mors ipsa iocunda esse non potuit, \\
alterum quo extremum amici munus rebus ab eo bene gestis uirtutumque ipsius copia ac splendore amplissimis laudibus exornarent – \\
illud ego prius consolationis genus ita prorsus in omne tempus perdidi \\
ut magis ipse solatio egeam \\
quam ut illud cuiquam uel praestare possim uel polliceri. 

%S2
Quod etiam si minime perdidissem, \\
numquam tamen dispicere possem \\
qua oratione aut quibus rationibus etiam illi quidem, \\
qui principes eloquentiae sunt habiti, \\
hanc tam grauem sacrosancti senatus uestri iacturam \\
et hunc publicum totius curiae luctum \\
ulla ex parte leuare possent. 
% ūll[a] ēx pārtĕ lĕvārĕ pōssēnt
% - - - u u - u - - (daktil i epitrit)

%S3 P1
Perdidistis enim, patres amplissimi, \\
praestantissimum collegam uestrum, \\
cuius suauissimam consuetudinem, comitatem, benignitatem, liberalitatemque quotidie experiebamini, \\
cuius ingenii dexteritatem et incredibilem consilii prudentiam indies magis admirabamini. 
% īn dĭēs măgĭs ādmīrābāmĭnī
% - u - u u - - - - u - (molos + kretik)

%S4 P2
Amisistis summi pontificis, patris uestri piissimi, singulare solacium \\
et sacrae eius senectutis optatissimum baculum, \\
participem secretorum, \\
laborum socium, \\
peregrinationis comitem, \\
leuamen curarum, \\
et per quem totius orbis principibus fidissima responsa et reddere consueuerat et accipere. 
% rēddĕrĕ cōnsŭēvĕrăt ĕt āccĭpĕrĕ
% - u u u - u u u (katalektički dikretik)

%S5 P3
Absit uero inuidia \\
et liuor edax saltem parcat cineribus.
% sāltēm pārcāt cĭnĕrĭbŭs
% - - u u u u 

%S6 P4
Extinctus iacet optimarum artium deditissimus amator, \\
interiit omnium studiosorum praecipuus fautor, \\
cultor bonorum, \\
curiae splendor, \\
ornamentum ciuitatis, \\
et huius urbis diligentissimus restaurator. 
% dīlĭgēntīssĭmūs rēstāurātŏr
% - u - - - - u (kretik i dispondej)

%S7 P5
Corruit praeclarum magnanimitatis exemplar; \\
cecidit munificentiae, gratitudinis, et totius liberalitatis alumnus. 

%S8
Cuius iactura cum uniuersis lugenda sit, \\
tum mihi praecipue atque his infelicissimis conseruis meis \\
quibus haec crudelis et dira mors tam benignissimum abstulit dominum, \\
interuertit benefactorem, \\
ademit praesidium, \\
et unico atque eodem piissimo patre nos acerba orbauit. 

%S9 P5
Nolite igitur, nolite expectare, praestantissimi patres, \\
ut luctum ac maerorem, \\
in quo et uos nunc esse intueor \\
et me ac totam hanc miserandam familiam, quoad uixerimus, \\
fore necesse est, \\
uobis adimam. 
% vōbīs ădĭmăm

%S10
Quin potius pro uestra clementia dabitis dolori meo ueniam \\
si eius acerbitate abductus \\
nec rerum ordinem seruare ualeam \\
nec uerborum tenere modum, \\
praesertim cum ea culpa libentius ego carere uellem \\
quam illam a uobis deprecari \\
si mihi impositum onus detractare licuisset; \\
%P6
agam tamen ut potero \\
et minus temeritatis quam ingratitudinis notam subire uerebor.

% S11
% A a1 A a2 A ; a2 a2' a3 a3'1 a3'2
Dicturus igitur de laudibus reuerendissimi domini domini Petri cardinalis Sancti Sixti, \\
cuius miserandum funus hodierna die celebratur, \\
eas laudes, quas uel a parentibus uel a patria ipsius colligere poteram, \\
hoc loco praetermittendas putaui; \\
non quod illas aut obscuras aut tenues fore duxerim, \\
quoniam et honestissimis nobilissimisque ciuitatis suae parentibus est ortus \\
et celeberrimo uetustoque Ligurum oppido Saona, \\
uerum quod ipse illis tanto decori ac ornamento fuerit \\
ut toto in orbe extremisque terrarum finibus amplissimis laudibus summaque gloria \\
et celebrantur nunc \\
et omnibus futuris seculis non desinent celebrari. 
% sintaktički problem; paronomazija?

% S12
% a1 a1'1 a1'2 A (a2) A ; a3 (a3') a3
Quae quidem tametsi satis grandis eius gloria sit, \\
qui maioribus suis tam insignia uirtutis ornamenta dederit \\
potius quam ab illis acceperit, \\
% P7
habeo tamen et alias immortales ac propemodum diuinas animi ipsius laudes \\
(ut fortunae corporisque quaelibet ingentia bona tamquam aliena relinquam): \\
pietatem, magnitudinem animi, munificentiam, prudentiam, modestiam, atque iustitiam; \\
quae quales in eo fuerint, \\
breuiter explicare conabor.
% ēxplĭcārĕ cōnābŏr (trohej, kretik, trohej)

% S13, paronomazija; a1 a2 (a2') a2 A
Qua igitur pietate primum erga Deum fuerit \\
quamque magnificus cultor ipsius, si aduixisset, futurus erat, \\
in primo uitae suae limine clarissime demonstrauit. 

% S14
Annos natus duodecim \\
cum orbatam patre familiam tanta prudentia regeret \\
ut nec mater, matronarum praestantissima, \\
nec fratres eius \\
parentis sentirent desiderium, \\
coepit Deo dicatum pectus zelo religionis feruescere. 

% S15 P8
Clarescebat autem iam tunc nomen religiosissimi doctissimique uiri, \\
magistri Francisci, \\
conciuis et auunculi sui, \\
nunc summi pontificis papae Sixti, \\
qui per id tempus Senis suis fratribus Sacras Scripturas interpretabatur. 

% S16
Hunc optimum Christianae militiae magistrum \\
optimus futurus discipulus, \\
quamuis puerili aetate, \\
uirili tamen sensu sibi delegit; \\
ad quem a religioso quodam sene multis exorato precibus, inscia matre, perductus est; \\
diuino, ut opinor, nutu \\
futurus ad apostolatum tam strenuus minister \\
ad futurum sedis apostolicae mittitur antistitem. 

% S17 a1 a1' a1'' A a2 a3 (a3') a3 a4 a4'
Quem ubi conspexisset Franciscus iam religionis ueste indutum, \\
quam idcirco iuuenis in itinere assumpserat \\
quo se facilius magistro suo insinuaret, \\
multis eum hortatus est \\
ut ad suos remearet \\
et matris fratrumque curam, ut coeperat, ageret, \\
uel maturiorem domi praestolaretur aetatem, \\
quae pati melius iugum Christi posset. 

% S18
Sed cum pueri constantiam nullis blanditiis, \\
nullis persuasionibus, \\
nullis denique minis euincere posset, \\
diuinum, ut erat, in eo aliquod munus arbitratus, \\
hortantibus fratribus, \\
diui eum Francisci sacris initiauit, \\
seruatisque pro more religionis rite caerimoniis uestem Christi induit. 

% S19 A a1 a1'
Qua assumpta \\
ita omnia tirocinii rudimenta libens promptusque et perdiscebat et exsequebatur \\
ut nemo dubitaret \\
et prudentiam illi et uires ante aetatem non nisi diuinitus subministrari. 

% S20
Quas ob res omnibus carus, omnibus dilectus esse coepit, \\
praecipue autem ipsi auunculo suo \\
qui, diuina eius indole mirifice delectatus, \\
piissimo sanctissimoque eum amplectebatur affectu. 

% S21
Vnde sibi curandum statuit \\
ut tam excellens ingenium per bonas artes excoleretur. 

% S22
Itaque docto cuidam grammatico Latinis eum litteris Vicheriae imbuendum tradidit; \\
quibus mira celeritate perceptis mox Ticinium, \\
deinde Patauium, \\
subinde Venetias, Bononiam, Perusium, Senam, Ferrariamque misit \\
ut, quaecumque in tam celeberrimis Italiae gymnasiis aut liberalium artium aut sacrarum litterarum dogmata florerent, \\
ipse uelut operosa apis undique colligeret \\
et in sacram pectoris sui cellulam diligenter reconderet. 

% S23
Quod quidem intra breues annos adeo consecutus est \\
ut credibile non sit \\
uirum ad agendum magis quam ad philosophandum natum tantam omnium scientiarum notitiam adeo breuiter percipere potuisse. 

% S24 P9
Habeo hic testes complures, \\
familiares eius, \\
uiros quidem doctissimos, \\
quibuscum inter cenandum de uariis disciplinarum studiis frequenter disserere consueuerat \\
adeo acute adeoque prompte ac subtiliter de quaestione proposita \\
ut eum putares die noctuque nulli adeo alii rei quam euoluendis theologorum philosophorumque libris uacare. 

% S25 P10
Tenebat fixa memoriae quaecumque ab ineunte aetate a praeceptoribus audierat. 

% S26 P11
Vigebat praeterea stupendo ingenii acumine \\
cuius perspicacitate facile in abditissima quaeque naturae secreta penetrabat \\
et ex perceptis semel principiis \\
difficillima quaeuis uel philosophiae uel theologiae problemata \\
summa cum omnium admiratione absoluebat; \\
uersus complures multosque grammaticae textus, \\
quos olim puer edidicerat, \\
ita memoriter recitabat \\
ut ea illum heri aut nudiustertius memoriae mandasse existimares. 

% S27
Perfectis igitur quam celerrime omnium bonarum artium studiis \\
rediit sollicitus ad magistrum, \\
munus, cui caelitus destinatus erat, \\
optime impleturus.  

% S28 P12
Inerat enim menti eius praesaga quaedam futurorum diuinitas \\
complurimaque, antequam contigissent, per quietem discebat \\
ita ut insomnia ipsius non uisa solum, \\
sed certa uiderentur oracula. 

% S29
Quibus uarie sollicitatus coepit auunculum suum hortari, \\
% P13 anafora
coepit importunius compellere \\
Romam peteret \\
atque in ea urbe uersari uellet \\
in qua a maximo omnium rectore Deo futurus summus pontifex erat designatus, \\
ubi et seipsum accepturum ab eo cardinalatus decus et alios uniuersos honores, \\
quibus eum functum uidimus, \\
mira asseueratione praedicebat. 

% S30 P14
Cerno hic nonnullos praelatos et ex aliis ordinibus uiros praestantes \\
a quibus magna cum attestatione audiui \\
singula haec, quae gessit, \\
multis ante annis ab ipso praedicta fuisse.  

% S31
Itaque repugnantem magistrum \\
et se tanto fastigio indignum reclamantem \\
urgere non destitit \\
donec multis et signis et prodigiis euictum perpulit Romam proficisci; \\
in qua constitutus minime conquieuit \\
antequam demandatum ab altissimi prouidentia munus uiriliter absolueret \\
et magistrum suum per uaria bonorum incrementa ad summum apostolatus culmen conscendisse uideret; \\
pro quibus laboribus \\
et pro tam diligenti nauata opera \\
eadem ipsa diuina prouidentia, \\
quae semper infirma mundi eligere consueuit \\
ut fortia quaeque confundat, \\
cardinalis eum dignitatis splendore uoluit illustrare \\
omnibusque mundi principibus ostendere \\
quo ministro et ex quam humili loco accepto \\
uoluerit in sui uicarii assumptione uti, \\
ut discerent uniuersi \\
ueram certamque esse illam Nabuchdenosoris confessionem \\
in quam et regno et sensui restitutus supplex prorupit dicens \\
in manu solius omnipotentis Dei esse omnia regna terrarum \\
atque illa, quibus ipse uoluerit, tradi, \\
nec esse alium quemquam \\
qui eius possit obsistere uoluntati \\
aut dicere illi \\
``quare sic fecisti''.

% S32
Petrus igitur per hunc modum in principatu constitutus, \\
qui solet uiros ostendere, \\
talem sese exhibuit \\
qualem uix optare poteramus, non sperare. 

% S33 P15
Assumpsit enim cum sublimi magistratu sublimes animos \\
et spiritus tanti imperii maiestate dignos \\
simulque cum eis magnanimitatem, clementiam, munificentiam, \\
et ceteras, quas prius commemorauimus, imperantium uirtutes, \\
quibus et ausus est cum regibus et principibus magna gloria non segnius contendere \\
quam si in illis natus educatusque fuisset, \\
ut coepta eius declarant aedificia, \\
totque magnificentissimo cultu celebrata conuiuia, \\
et supellex imperialibus fastibus digna. 

% S34
Turpe enim et indecorum merito ducebat \\
in hoc totius orbis capite, \\
in hac prima Christianae religionis sede, \\
ad quam adorandam imperatores, reges, et cuncti ferme principes terrarum uentitare solent, \\
non talem esse supellectilem, \\
non talia extare palatia, \\
quibus eos summus pontifex et suscipere honorifice posset \\
et pro sua ipsorumque dignitate splendide honorare. 

% S35
Vnde et in hos usus omnia illa se comparare affirmabat, \\
nec sibi, sed summis pontificibus, \\
quicquid praeparabat, \\
componere. 

% S36 P16
Affluebant quotidie opes \\
et ab omnibus ferme Christianis principibus magni prouentus ultro offerebantur; \\
quos licet ipse in illos, quos diximus, acceptaret usus, \\
prophetici tamen documenti memor minime ad ea cor apponebat, \\
neque illis auaro deuincebatur affectu. 

% S37
Hinc est quod nec sciebat numerum \\
nec omnino quid haberet aut quid impenderet nosse uolebat; \\
nullas a ministris impensarum exigebat rationes, \\
nulla computa exigere uolebat. 

% S39
Iactura rerum ea dumtaxat mouebatur \\
quae negligentia contigisset, \\
culpam magis dolens quam damnum. 

% S40
A suscepto semel negotio \\
nullo metu absterreri potuerat, \\
nullo periculo depelli. 

% S41
Verax in sermone, \\
in facto fidelis, \\
in proposito constans, \\
in peragendo strenuus, \\
secretorum tenacissimus, \\
et promissorum firmissimus obseruator. 

% S42
Insignia haec sunt magnanimitatis eius testimonia. 

% S43
Sed illud mea sententia uincit uniuersa \\
quod nullis mouebatur iniuriis, \\
nullis offensis laedi posse uidebatur, \\
nec ullius rei facilius quam inimicitiarum obliuiscebatur. 

% S44 P17
Floccipendebat aemulos quoscumque \\
et nullam in rem pronior quam in supplicium ueniam uidebatur, \\
tantumque ab omni ulciscendi ardore aberat \\
ut inimicis suis benefacere gauderet. 

% S45
Nihil in se fictum, nihil subdolum aut simulatum esse uolebat,\\
nec quicquam magis detestabatur quam mentitam probitatem. 

% S46
Mali quippe et iniqui hominis esse dicebat \\
meliorem se foris ostendere quam gerere domi, \\
proborum autem uirorum esse non simulatione, sed integritate uiros superare. 

% S47
Sane munificentiae liberalitatisque eius largitatem quis est qui ignoret, \\
nisi qui illa uti uel noluerit uel nescierit? 

% S48
Ea ipse ita flagrabat \\
ut illos etiam, \\
quibus iustis de causis aliquando irascebatur, \\
muneribus tamen ornare non cessaret. 

% S49
Non semel neque solus interfui \\
cum quosdam familiarium merito obiurgasset, \\
deinde uestimentis et magistratu donauit. 

% S50
Et cum aliquando a magistro domus suae, \\
in cuius diligentissima fidissimaque cura merito conquiescebat, \\
liberius argueretur \\
quod nimia indulgentia et largitate domesticos faceret insolentiores, \\
placida uoce respondit: \\
``Tuum est familiares meos pro neglecto officio corrigere, \\
meum autem pro illorum in me amore congruis praemiis afficere; \\
id faciendo uterque nostrum suo munere optime functus erit.'' 

% S51
O praeclaram uocem, \\
o sententiam summo principe dignam; \\
nec impunitatem erratorum laudauit, \\
nec liberalitatem suam ullis male merentium factis occludi passus est. 

% S52
Felices quibus illa perfrui licuit, \\
et nunc omnium infortunatissimos \\
quibus tam crudeli fato erepta est! 

% S53
Quingentos ferme pascebat familiares, \\
partim illustri, \\
partim nobili, \\
omnes honesto loco natos; \\
praelatos, milites, doctores, oratores, poetas, aut alicui alii honestae arti deditos; \\
nullis tantorum sumptibus, \\
nullis grauabatur impensis. 

% S54
Hospitem enim sese omnium honestorum uirorum esse dicebat; \\
quod ipsa ueritate erat uerius. 
% paronomazija
% īpsā vērĭtāt[e] ĕrāt vērĭŭs (kretik + daktil)


% S55
Nam si quis diligentius rem ipsam consideret, \\
% P18
comperiet proculdubio omnes cardinalium domos nihil aliud esse quam honesta hospitia, \\
in quae proborum uirorum liberis uel necessitatis uel bonorum morum gratia diuersari licet.

% S56 P19
Accipiebat praeterea munera, \\
non auaritiae, \\
sed honoris comparandaeque beniuolentiae gratia; \\
quibus tamen in acceptandis ea lege utebatur \\
ut multo ampliora rependeret quam acciperet. 

% S57
Testes sunt omnes \\
qui hac officiorum uicissitudine cum eo decertare uoluerunt. 

% S59
Complures in hoc coetu astare non dubito \\
qui me uera praedicare nouerunt \\
et qui post acceptos ab eo non paruos honores \\
multa insuper dona tulerunt.

% S60 P20
Vidi illum quodam uesperi non sine graui stomacho lacrimis suffusum oculos et cum multa indignatione Deum optimum maximumque testem citare atque, \\
cum nemo cogeret minimeque ea re opus esset, \\
dirissima quaeque in se caputque suum impetrantem, \\
si ullas pecunias aut ulla Symoniacae perfidiae praemia abs quoquam eorum accepisset, \\
qui nuper in hunc sacrosanctum senatum apostolicum lecti noscuntur, \\
seque ab inuidis atque malignis impie ac flagitiose eius criminis insimulari persancte iurabat. 

% S61 P21
Angi eum uehementer \\
et summis animi cruciatibus torqueri uideres \\
quod sibi, \\
ut dicebat, \\
per detrahentium liuorem non liceret \\
in uiros praestantes ac bene meritos officiosum esse.

% S62
Vbi nunc sunt rubiginosa illa maliuolorum pectora, \\
ubi sunt dirissimo felle manantia praecordia, \\
ubi rabidorum canum pestiferi dentes, \\
qui inexpiabili temeritate ausi sunt \\
os suum in caelo ponere \\
et uicarii Christi fratrumque eius, \\
tam excellentissimorum patrum, \\
factum damnare, \\
atque illos praestantissimos uiros, \\
qui prius a domino electi sunt, \\
a quo sunt omnium regnorum potestates, \\
quam a summo pontifice declarati, \\
perditissima audacia lacerare?  

% S63 P22 anafora / conduplicatio
Caue, caue tibi, lingua dolosa, \\
ne Deus destruat te in finem, \\
euellet te, \\
et emigret te de tabernaculo tuo, \\
et radicem tuam de terra uiuentium! 
% rādīcēm tŭām dē tērrā vīvēntĭŭm  (molos + kretik)

% S64
Sed haec illi uiderunt \\
% P23
qui fecerunt linguam suam nouaculam acutam \\
et sedentes aduersus fratrem suum tota die concinnabant dolos. 
% tōtā dĭē cōncīnnābānt dŏlōs (molos + kretik)

% S65
Sed haec illi uiderunt; \\
nos interea reliquas Petri uirtutes, \\
non quibus debemus, \\
sed quibus possumus, \\
laudibus prosequamur.
% lāudĭbūs prōsĕquāmŭr
% - u - - u - u (kretik + ditrohej)

% S66
Itaque, ut propositus ordo postulat, \\
nunc ipsius prudentiam contemplemur, \\
quamuis eius excellentia iam per ea, \\
quae narrauimus, \\
magna ex parte potuit esse manifesta. 

% S67
Quamobrem tantum eam partem attingam \\
qua ita sese inter principes Christianos gessit \\
ut, cum unius erga eum beniuolentiam consideres, \\
credas ab aliis minime dilectum. 

% S68
Lex quippe amicitiae ita habet \\
ut amicos inimicorum minime diligamus; \\
hic tamen sua prudentia consecutus est \\
ut aeque carus omnibus haberetur, \\
nec ullus esset \\
qui eius amicitiam ultro non expeteret, \\
et adeptam studiis omnibus non coleret atque foueret.
% cŏlĕrĕt ātquĕ fŏvērĕt 

% S69 P24
Ostendit id nouissima haec ipsius legatio, \\
in qua omnes Italiae populi singulique ipsorum principes summis decertarunt studiis \\
quisnam eum amplioribus honoribus exciperet et prosequeretur, \\
illeque se uicisse putabat \\
qui plurima in eum ornamenta contulisset.
% ōrnāmēntă cōntŭlīssĕt (ditrohej)
 
% S70
In quibus acceptandis adeo prudens temperamentum inibat ut, \\
cum omnium communis esset amicus, \\
singuli tamen sibi eum uendicasse putabant. 
% ĕūm vēndĭcāssĕ pŭtābānt

% S71
Vnde sua illi negotia credebant \\
et rerum omnium summam fidei ipsius ultro committebant. 
% ūltrō cōmmīttēbānt (dispondej?)

% S72 P25
Fallebat neminem et, \\
communem rem gerendo, \\
singulorum tamen uidebatur aduocatus. 

% S73 P26
Secedebat bis terque per diem in cubiculum aut in aliquem secretiorem locum, \\
in quo ad multam horam deambulando summas reipublicae Christianae rationes tacitus secum computabat; \\
totas enim animi uires, \\
postquam a legatione redierat, \\
in pacem Italiae et perfidi hostis Christiani exitum intenderat; \\
id unum moliebatur, \\
id parabat, \\
illuc omnia sua studia conuerterat, \\
% anafora
% P
fecissetque uotis satis \\
ni eum nobis haec dira atque crudelis mors tam repente praeripuisset. 

% S74 P27
Vincebat ingenio humana consilia et tantum grauioribus reipublicae curis natus uidebatur; \\
haec erat praecipua eius uoluptas \\
a qua nullis aliis oblectamentis poterat diuelli; \\
huius delectabatur gustu, \\
huius solius escis pascebatur. 
% anafora

% S75
Omnium saluti die noctuque inseruiebat, \\
et tamen a nonnullis negligentiae accusabatur; \\
quin tamquam superbum difficilemque ingrati criminabantur, \\
cum tamen et mitissimus esset et facillimus. 

% S76 P28, paronomazija
Nouit hoc tantus domesticorum eius numerus, \\
norunt amici et alii omnes, \\
qui eius familiaritate usi fuerunt, \\
quibus semper, \\
cum per publicas licuisset curas, \\
placidum sese exhibebat, \\
affabilem, comem, benignum, \\
ut socium crederes, non dominum.

% S77
Tanta uero animi moderatione erat \\
ut irasceretur perraro, \\
iratus autem extemplo animum ad tranquillitatem reuocaret. 

% S78
De nullo obloquebatur, \\
% P29, hijazam
detrahebat nemini, \\
et, nisi familiarium suorum, \\
aliorum uitae minime erat curiosus. 
% mĭnĭm[e] ĕrāt cūrĭōsŭs
% u u u - - u - u (kretik s razriješenom 1. dužinom + ditrohej)

% S79
Maximum eius conuicium putabatur \\
si quem, \\
quod tamen parcissime fiebat, \\
per iocum aliquo urbanitatis sale respersisset.
% sălĕ rēspērsīssĕt
% u u - - - u

% S80
Cibi uinique moderatissimi, \\
somnolentiae nullius, \\
immo uero peruigil \\
et qui multis quotidie horis auroram solitus esset praeoccupare; \\
quod totum tempus usque ad solis exortum grauioribus reipublicae cogitationibus impendere consueuerat, \\
quae tales menti eius assidue obuersabantur \\
quales mortalium animis uix illabi posse putares. 

% S81
In cognatos ac necessarios nequaquam prodigus, \\
immo uero maxime parcus, \\
excepto hoc piissimo fratre comite Hieronymo; \\
quem quoniam ab inclito duce Mediolani connubio filiae dignatum cernebat, \\
% P30
uoluit fraterna munificentia illustrare.  
% frātērnā mūnĭfĭcēntĭ[a] īllūstrārĕ

% S82
Qua in re tale temperamentum adhibuit \\
ut id cum ingenti honore ac laude sedis apostolicae contingeret. 

% S83
Vrbem enim Imolam, \\
quae iam praefecti eius culpa ad alios deuenerat, \\
quadraginta milibus ducatorum de propriis facultatibus redemptam imperio ecclesiae restituit. 
% īmpĕrĭ[o] ēcclē̆sĭāe rēstĭtŭĭt (dikretik + dikretik s razriješenom 2. dužinom)

% S84
Cuius exaugendi tanto flagrabat studio \\
ut ne minimam quidem eius particulam deperire pateretur. 
% dēpĕrīrĕ pătĕrētŭr
% - u - u u u - u (kretik + ditrohej s razriješenom 1. dužinom)

% S85
Vnde urbem illam magis ecclesiae quam fratris gratia uoluit uendicare.

% S86
Porro iustitiam ipsius ex illo spectare licet \\
quod in tanta rerum potestate constitutus \\
nemini uim attulit, \\
nullum uiolenter oppressit. 

% S87
Vnde et uicario illi Imolae, \\
quamuis de ecclesia male merito, \\
non solum uictum, \\
sed nihil prioribus minores fortunas dari curauit. 
% fōrtūnās dărī cūrāvĭt

% S88
Quattuordecim enim milia ducatorum accepit et opulentissimum oppidum Bosti, \\
ex quo et aliis a duce adiectis praediis plus quam quinque milia ducatorum quotannis capere poterit, \\
neque Imolam nisi eo uolente redimere uoluit. 

% S89
Magistratus hortabatur \\
ius suum absque ullo respectu cuique administrare.  

% S90
Et licet nonnumquam, \\
domesticorum amicorumque euictus precibus, \\
aut litteris aut nuntiis multos iudicibus commendaret, \\
id tamen citra cuiusque iniuriam fieri uolebat. 

% S91
Vnde et cum a gubernatore Vrbis aliquando interrogaretur \\
quidnam de illis fieri uellet \\
qui iniustam causam fouentes tamen ipsius nomine commendabantur, \\
``Illud'' inquit \\
``ut iustitiam mearum precum gratia minime uioles, \\
nec secus feceris \\
etiam si te germanus meus Hieronymus nomine meo aliud precabitur''.  

% S92
Hoc ipsum et senatori Vrbis interrogatus respondit, \\
hoc gubernatoribus, \\
hoc praefectis, \\
hoc omnibus legationis suae iudicibus saepe mandabat.  

% S93 P31
Dicebat enim se amicis operam suam rogantibus negare non posse, \\
sed illius causa non nisi iustum honestumque fieri permaxime uelle.   

% S94
Hinc et rescripta non nisi sanctissima faciebat atque, \\
ne cui ministrorum peccandi daretur occasio, \\
omnium decretorum suorum, \\
similiter et litterarum, \\
exemplaria apud notarios extare iusserat.  

% S95
Huius praeclarissimae uirtutis nec moriens obliuisci potuit; \\
nam, cum hortaretur ab amicis testamentum condere, \\
``Nihil'', inquit, ``meum habeo; \\
omnia sunt ecclesiae. 

% S96 P32 (tamen)
Supplicabitis tamen meo nomine summo pontifici \\
ut aes alienum, \\
cuius maiorem partem pro redimendis ecclesiae rebus contraxi, \\
pro sua benignitate dissoluat.''
% bĕnīgnĭtātĕ dīssōlvăt
% u - u - u - - u

% S97 P33
Cogor hoc loco potissimas eius praetermittere laudes, \\
cum temporis exclusus angustia, \\
tum ipsarum rerum multitudine superatus.
% mūltĭtūdĭnĕ sŭpĕrātŭs
% - u - u u u u - u (ditrohej + ditrohej s razriješenom 1. dužinom)  

% S98
Qualem se erga amicos, \\
qualem erga parentes, \\
et praesertim qualem erga ipsum summum pontificem gesserit, \\
% P34
malo haec omnia in aliud tempus differre \\
quam adeo felicem meritorum ipsius copiam pauca dicendo uitiare.   

% S99
Illud unum dicam, \\
cunctis, \\
qui eius consuetudinem nouerunt, \\
attestantibus, \\
nullum fuisse tam piissimum filium, \\
nullum adeo parenti deditum, \\
aut cui maior et salutis et honoris genitoris sui cura fuit, \\
quam huic uni summi pontificis nostri a prima eius familiaritatis die usque ad ultimum uitae exitum; \\
nullos pro eo recusauit subire labores, \\
nulla pericula deuitauit; \\
laborantem, aegrotantem, peregrinantem nunquam deseruit, \\
nunquam ab officio decessit, \\
semperque, ut datus a domino Tobiae angelus, \\
lateri haesit; \\
aduersa procurauit, \\
% P35
accersiuit prospera; \\
pia sedulitate fouit, coluit, ueneratus est, \\
ut nemini mirum uideri debeat \\
si aut uiuentem tantum dilexit \\
aut nunc mortui desiderio adeo moueatur.

% S100
Finem dicendi faciam \\
si prius illud summum eius pietatis munus paucis explicauero.  

% S101
Compositis rebus suis totam mentem ad illud conuerterat \\
ut dicere cum psalmista libere posset: \\
``Domine, dilexi decorem domus tuae \\
et gloriam habitationis tuae.''  

% S102
Proinde non cessabat ecclesias suae curae commendatas \\
collapsas erigere, exornare deformes; \\
praedia occupata uendicare, \\
bona priorum rectorum distracta negligentia propriis pecuniis recuperare; \\
uestimenta, libros, uasa sacra \\
et caetera ad splendorem diuini cultus spectantia \\
maximis sumptibus coemere et, \\
quam praestantiora haberi poterant, \\
comparare.  


% S103 P36 anafora
Testatur hanc eius munificentiam in hac Romana urbe diui Gregorii templum \\
et prouentibus optime auctum \\
et aedificiis perquam magnifice instauratum, \\
% P
testatur Taruisii maior basilica non paruis ditata uectigalibus \\
et diuino cultu maxime illustrata, \\
% P
testatur Mediolani Ambrosii monasterium quod, \\
cum accepisset omnibus ornamentis spoliatum, \\
tam praeclara instruxit suppellectili ut, \\
quod prius caeteris illius urbis obscurius esse consueuerat \\
nunc splendore et omnifario apparatu uincat uniuersa. 
% āppărātū vīncăt ūnĭvērsă (ditrohej)

% S104 P37
Testatur Papie Maioli phanum \\
in quo ne unum quidem uasculum in sacrificium reperit, \\
libros autem prorsus nullos, \\
adeo ut, quotiens diuina res patranda erat, \\
opus esset ab aliis sacris aedibus omnia mutuari, \\
nunc tanta cum omnium, \\
tum praecipue libellorum, calicum ac uestimentorum copia abundat \\
ut aliae ecclesiae mutuum, \\
quod praestare solebant, \\
ab hac una omnes accipiant.  

% S105
Huius eiusdem phani distracta praedia multis laboribus, \\
sed multo maioribus impensis, \\
omnia recuperauit \\
et intra biennium plus quam decem milia ducatorum pro exaugendis rebus eius exposuit.  

% S106
Haec quoque sacra apostolorum aedes beneficentiam eius testari potuisset \\
si tantum quattuor mensibus superstitem uidisset.  

% S107
Iam enim decreuerat et aedificiis et prouentibus hac proxima aestate ita eam instruere \\
ut quinquaginta fratribus et commodae mansiones et necessarius uictus perpetuo suppetere posset.  

% S108
Insuper et bibliothecam his proximis diebus adiecturus erat \\
praestantissimis omnium scientiarum libris egregie refertam.  

% S109
Sed Dei uoluntate nobis tam repente ademptus est; \\
non quod tam piis operibus non delectaretur Deus, \\
uerum, quod ualde pertimesco, \\
ut eum calamitatibus, \\
quibus forsan in nostra crimina desaeuire decreuit, \\
immeritum subtraheret \\
et pro adimpleto bene ministerio, \\
cuius gratia eum procreauerat, \\
congruis praemiis afficere non differret.
% āffĭcĕrĕ nōn dīffērrĕt

% S110
Cuius miserationis dilectionisque certa indicia in ipsius uidimus morte quam, \\
cum multis ante diebus aduentare praesentiret, \\
intrepidus tamen expectauit.  

% S111
Languoris dolores mira patientia pertulit.   

% S112
Delicta, quae uel aetatis uel fortunae uitio pro fragilitate humana contraxerat, \\
pia confessione saepius diligentiusque purgauit \\
et munitus caelesti uiatico, \\
quod summa cum deuotione acceperat, \\
diuinam uoluntatem accinctus praestolabatur.  
% āccīnctūs prāestōlābātŭr - - - - - - - x (dispondej)

% S113
Iamque uicinus morti domesticos ac familiares accersiri iubet, \\
quibus praesto existentibus in nullos prorupit fletus, \\
nullis mundanarum cupiditatum desideriis ingemuit, \\
non Deum, non fortunam accusauit \\
nec se in medio iuuentutis flore ex tanto imperio et ex talibus opibus subtrahi uel leuiter indoluit; \\
quin magno constantique pectore \\
% P38
``Sentio,'' inquit, ``filii fratresque mei, \\
manum Domini super me aggrauari; \\
uolens lubensque eius praesto sum uoluntati, \\
eo quidem libentior \\
quo me et famae et gloriae meae satis uixisse scio.  

% S114 P39
Cepi enim illum ex hac mortalitate fructum \\
quem maximum mea fortuna capere potuit.   

% S115
Maius restabat nihil; \\
quicquid supererat, \\
merito mihi suspectum metuendumque fuisset.   

% S116
Proinde licet cupiam dissolui et esse cum Christo, \\
uror tamen sola uestrarum rerum cura.  

% S117 P40
Cognosco enim me tenuem uobis mercedem pro meritis exhibuisse, \\
tametsi nunquam mihi uoluntas defuerit, sed facultas.  

% S118
Et, nisi tanta temporis angustia prohibitus fuissem, \\
nullus uestrum meae gratitudinis uices doleret.  

% S119
Meritum, quod potui, \\
moriens uobis persolui.  

% S120 P41
Supplicaui summo pontifici ut beneficia, \\
quae in me contulerat, \\
sua clementia inter uos partiatur, \\
ut et uos meritorum uestrorum \\
et me non praestiti officii minus paeniteat.  

% S121
Ad haec compellit me \\
et uehementius urget \\
mea erga uos incredibilis caritas \\
ut uos horter atque obtester \\
ne huius mundi illecebris atque lenociniis animum uestrum inducatis \\
neue in luxu ac inanibus eius diuitiis spem ullam ponatis; \\
quae quam fluxae quamque fallaces sint, \\
ego unus uobis maximo possum esse documento.   

% S122 P42
Credite quoniam puluis et umbra sumus \\
et non hic, sed alibi permanentes habemus mansiones, \\
ubi nihil corruptibile, nihil caducum esse potest, \\
sed omnia incorruptibilia, omnia sempiterna.  

% S123
Proinde date operam probitati \\
et uirtuti totis uiribus incumbite.  
% tōtīs vīrĭbŭs īncūmbĭtĕ
% - - - u u - - u u

% S124 P43
Colite pietatem \\
et integritati nihil anteponite \\
scientes unicuique uestrum propositam esse a Domino laborum suorum mercedem; \\
quae etiam si nulla esset, \\
hoc tamen ipsum pie et sancte uixisse maxima uiro bono merces esse debet, \\
quippe cuius beneficio homines a brutis secernuntur \\
et nomen suum sempiternae consecrant immortalitati.
% sēmpĭtērnāe cōnsē̆crānt īmmōrtālĭtātī
% - u - - - - - - - - u - - (molos + ditrohej)

% S125
Reliquum est quod uos per uiscera misericordiae saluatoris nostri supplex deprecor \\
ut mihi, quaecumque in uos deliqui, \\
condonare dignemini.
% cōndōnārĕ dīgnēmĭnī (spondej + ditrohej)  

% S126
Minus quippe meae iuuentutis potens fui \\
et nonnunquam partim oculos, partim aures uestras in multis offendi.
% īn mūltīs ōffēndī (dispondej ili dva molosa)   

% S127
Sed eorum tanto facilius me a Domino misericordiam consecuturum confido \\
quanto uos modestius uiuentes pro me Dominum deprecabimini. 
% prō mē Dŏmĭnūm dēprĕcābĭmĭnī 

% S128
Ego quoque, si quis mortuis erit sensus, \\
idem pro uobis me spondeo facturum.
% prō vōbīs mē spōndĕō̆ fāctūrŭm  

% S129 P45 imperativ
Viuite mei memores et, \\
quam caduca sit huius mundi felicitas, \\
uel meo exemplo discite.''
% mĕ[o] ēxēmplō dīscĭtĕ

% S130
His atque aliis huiusmodi plerisque summa cum religione sanctissime monitos singulos \\
flentes eiulantesque \\
deosculatus dimisit.
% dĕōscŭlātūs dīmīsĭt (kretik + dispondej)  

% S131
Se autem in lectulo componens \\
intentis iugiter in caelum oculis \\
misericordiam peccatorum suorum supplex a Domino precabatur. 
% ā Dŏmĭnō prĕcābātŭr (daktil, kretik i spondej?)

% S132
Cumque iam nox intempesta medium cursum peregisset, \\
conuersus ad Viterbiensem praesulem \\
``Ecce'', inquit, \\
``appropinquat iam hora; \\
% P56 imperativ
affer mihi sacrae unctionis oleum.''  

% S133
Quod confestim cubiculo illatum \\
nudato ac sublato, ut poterat, capite \\
religiose ueneratus est, \\
deinde exhibitis manibus ac pedibus rite perunctus; \\
quo facto \\
% P57 imperativ
``Proferte'', inquit, \\
``sacros codices \\
et aliquid de diuinis mysteriis meam Domino animam commendantes recitate.''  

% S134
Quibus mox prolatis usque in lucem partim psalmi decantati sunt, \\
partim lecta euangelia; \\
semperque intentus auribus atque oculis in ea, quae legebantur, etiam deficiente spiritu perstitit, \\
donec lector Dominicae passionis ad illum locum peruenit \\
ubi scriptura inquit \\
``et inclinato capite emisit spiritum''.  

% S135
Ad hanc uocem illa dilecta Deo anima \\
ueluti certo accepto signo \\
ad Dominum suum confestim euolauit.
% suum cōnfēst[im] ēvŏlāvĭt
% - - - - u - u (molos + ditrohej)

% S136
O felix atque iterum felix \\
cui et uita summam dedit gloriam \\
et mors ipsa meritam diuinitatem non denegauit!  

% S137
Non est ergo \\
quod eius casu ingemiscere habeamus, \\
quoniam in paucis annis maximam aetatem compleuit; \\
nec sibi nec gloriae suae parum uixit qui, \\
quaecumque unius hominis fortuna capere potuit, \\
abunde consecutus est.  

% S138
Nobis forsan amplius uiuere poterat, \\
et nimirum magno et ornamento et utilitati.  

% S139
Sed non est amicorum officium \\
sua commoda ex amici spectare incommodis.  

% S140
Quicquid superuixisset, \\
doloribus superuixisset et laboribus; \\
quibus quoniam eum diuina clementia misericorditer subduxit, \\
gratias illi agamus atque dicamus: \\
``Dominus dedit, \\
Dominus abstulit; \\
sicut Domino placuit \\
ita factum est; \\
sit nomen Domini benedictum.'' 

Amen.


\endnumbering


\end{document}
